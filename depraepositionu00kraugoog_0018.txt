XII

suerunt. utrumque enim unum habet argumentum sed
diuersa est eius relatio} — quae quidem recte anim-
aduertens minime imitanda uia per litterarum ordinem
praepositiones tractauit, quo factum est, ut res propositas
saepius diuersis locis tractaret, easdem pluribus locis
commemoraret, ita ut sine magno labore atque taedio
uix rectam utilitatem ex uiri clarissimi immortali doc-
trinae documento percipias. opus quod omnes homines
elegantiores ualde dolent ad finem perducere praematura
morte abrepto non contigit. omnes uero qui post eum
eadem de materia scripserunt operis praestantiam non sine
laudibus extollebant, interdum illius scrinia misere com-
pilantes saepe melius facere conantes haud raro uituperan-
teS‚ quae ille suo loco apte dixit. '

in enumerandis exemplis singulis quoad fieri potuit
ad Handii Tursellinum Draegeri syntaxin Ronschii „Itala
und Vulgata“ legentes reuocabam‚ ne hic libellus nimis
adcresceret et quia confidebam fore, ut qui hoc opusculum
perlegerint ipsi ex suis ingeniis adderent quae fortasse
disquisitione uberiore digna uiderentur. denique adfirmo
omnia exempla, in quibus aliqua proprietas uel uerborum
structurae uel significationis commemoranda uideretur me
quam adcuratissime et diligentissime adferre studuisse,
sed cum in exemplorum copia paene immensa facile fieri.
possit, ut hoc uel illud conligentem ecfugiat exemplum,
ab iis qui hoc legunt peto, ut sicubi aliquod exemplum
omiserim uel falso indiderim numero, memores quam
humana omnia parum sint integra, benigne ignoscant.

scribebam Vindobonae pridie kalendas Septembres
h. s. a. LXXXI.

